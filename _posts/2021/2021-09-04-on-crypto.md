---
title: Про криптографію
date: 2021-09-04 16:17:00 +03:00
dreamwidth: 558188
crossposts:
 - https://test.de.co.ua/2021/09/04/on-crypto.html
excerpt_separator: <!--more-->
---

Існують люди, що добре знаються на криптографії. Цей пост не для них.

Взагалі-то я не знаю, для кого цей пост: експерти і так все знають, а чайників цей короткий текст нічому суттєвому не навчи́ть. Схоже, цей текст я пишу лише для се́бе, бо деякі слова́ бажають бути написані.
<!--more-->


Довіра до софта́ і до алгоритмів
-------------------------------

Я довіря́ю старому доброму RSA з 4096-бітними ключа́ми. Чому так? Бо RSA відомий всьому світу і його намагалися зламати всі кому не лінь.

Я не маю такої довіри до [ДСТУ&nbsp;4145-2002][1]. Тисячі криптоаналітиків не витрачали десятки тисяч годин на аналіз цього ДСТУ. Брюс Шнайдер не написав про нього книжку. Ця криптосистема взагалі не існує в моєму світі — бо її нема в OpenSSH, OpenSSL, GnuTLS, GnuPG, взагалі ніде.

Щоб скористатися ДСТУ&nbsp;4145, треба качати і запускати якийсь лівий закритий софт, типа прива́тівського «крипто-плагіну». З моєї точки зору, це пиздець.


Довіра та надійність
--------------------

Є така ложна дихтомія: якщо я не довіряю криптоалгоритму, то, значить, цей криптоалгоритм має бути вразливим. Іноді деякі демагоги застосовують сильний варіант ложної діхтомії: якщо ти не довіряєш алгоритму, то показуй proof of concept атаки на алгоритм; а якщо PoC нема, то й всі підозри твої безпідставні.

Я не знаю, чи є внутрішні вади в ДСТУ&nbsp;4145. Нічого не знаю про історію розробки, про фамілії причетних, про потенційні «підводні міни». Може бути, що все це робили адеква́тні люди. Може так статися, що там нема ніякої підйо́бки. У мене просто немає надійної інформації на цю тему.

Я не знаю, _чи їсти́вний цей гриб._


Довіра до «захищених носіїв»
----------------------------

Класична модель використання асиметричної криптографії ґрунтується на деяких припущеннях: наприклад, що користувач технічно грамотний, що користувач самостійно виконує процес генерації ключової пари, і що закритий ключ зберігається надійно.

На жаль, в реальному житті ключі постійно генеру́є якась тітонька з Прива́ту і віддає їх клієнту на флешці, а сайт податкової у формі входу в особистий кабінет пропонує тупо завантажити їм свій закритий ключ з паролем.

Типу, є запит на криптографію для простих людей. Тому кожен бажа́ючий може купити «токен», схожий на флешку пристрій виробництва [ТзОВ&nbsp;«Автор»][2], і за допомогою софта, написаного в ТзОВ&nbsp;«Автор», згенерувати усередині токена ключову пару по ДСТУ&nbsp;4145. Звісно, софт ТзОВ&nbsp;«Автор» працює лише під Windows.

Я вже казав слово «пиздець»?


Довіра до людей
---------------

Доведення теоре́м у математиці дуже важливе. Кожен може крок за кроком перевірити твердження теореми, не покладаючись на авторитет Піфагора чи Євклі́да.

Для математики неважли́во, хто висуває твердження. Важливим є те, чи є в нас математичний доказ цього твердження. Вислови типу «мамой кляну́ся» не є математичним доказом. Як і вислови типу «я академік, а ви ніхто».

Криптографія вся побудована з математики. Та, на жаль, навколо криптографії теж повно «доказів» рівня «я академік, а ви ніхто».

[1]: https://uk.wikipedia.org/wiki/%D0%94%D0%A1%D0%A2%D0%A3_4145-2002
[2]: https://www.avtor.ua/
